---
title: Özgür Yazılım ve Açık Kaynak Günleri
date: 2009-04-17
---

#### Salon
İstanbul Bilgi Üniversitesi, Dolapdere Kampüsü, Kurtuluş Deresi Cad. Dolapdere, Istanbul, Turkey

#### Katılımcı
Google, IBM, Yahoo, Amazon, vb.

#### İçerik
İstanbul Bilgi Üniversitesi Özgür Yazılım ve Açık Kaynak Günleri:

Yaklaşık 30 sene önce başlayan özgür yazılım hareketi, günümüzde açık kaynak hareketi ile birlikte bilgi işlem sektörünün hemen her alanında olmazsa olmaz kabul edilmekte ve en kritik iş uygulamalarından tutun en sıradan günlük ofis uygulamalarına dek somut alternatifler sunmaya devam etmektedir.

Google, IBM, Yahoo, Amazon gibi devasa iş operasyonlarını başta GNU/Linux işletim sistemi olmak üzere özgür ve açık kodlu yazılımlara emanet eden şirketlerin yanısıra, araştırma geliştirme çalışmalarını özgür ve açık platformda sürdüren dünya çapında üniversiteler de göstermektedir ki özgür ve açık kodlu yazılımlar ticaretin ve inovasyonun ötesinde geleceğe yönelik öncü teknolojilerin de sağlam zemini teşkil etmektedir.

Özgür ve açık kodlu yazılım dünyası, ortaya koyduğu kısa vadeli teknolojik ve maddi avantajlara ek olarak çok önemli bir amaca daha hizmet etmektedir: teknolojiyi, bilimi inceleyip, araştırıp anlamak ve çok daha iyisini geliştirmek isteyen zihinler için değeri para ile ölçülemeyecek bir fırsatlar ve kaynaklar havuzunu beslemek ve yeni nesilleri üretkenliğe, paylaşımcılığa teşvik etmek.

Günümüzde çoğu kişi tarafından sorulan temel soru "özgür yazılımlara geçmeli miyiz?" sorusu değildir. Artık "hangi özgür ve açık kodlu yazılım kombinasyonlarını ne tür işlerde kullanabiliriz?", "geliştirdiğimiz özgür yazılım için ne tür bir iş modelini hedeflemeliyiz?", "hedeflediğimiz özgür yazılımlar için en iyi eğitimleri nasıl alabilir yahut verebiliriz?" gibi pratik sorular gündemdedir. Bilgi işlem dünyasının amacı artık düşük maliyetli, güvenilir, açık standartlarla uyumlu ve ticari dalgalanmalar ile krizlere dayanıklı sistemleri tasarlamak, bunları olabildiğince yaygınlaştırmaktır.

İstanbul Bilgi Üniversitesi, bu amacı gerçekleştirmeye katkıda bulunmak için 17-18 Nisan 2009 tarihlerinde, 2003 yılından beri gerçekleştirmekte olduğu Özgür Yazılım ve Açık Kaynak Günleri etkiniliğine ev sahipliği yapıyor.


Linux ve Özgür Yazılım Şenliği?

* Linux Kullanıcıları Derneği tarafından yılda bir kez düzenlenir.
* Türkiye’de Linux ve Özgür Yazılım ile ilgili herkesin buluşma yeridir.
* Toplumun her kesimine uygun düzeyde, tanıtıcı ve teknik seminerler yapılır.
* Kamu kuruluşları ve özel sektörden ilgili şirketler stand açar, ürün ve hizmetlerini tanıtır.
* Ziyaretçiler ücretsiz Linux CD’leri elde edebilir, getirecekleri bilgisayarlara konunun uzmanı gönüllülerin yardımıyla Linux kurabilirler.
* Oyun turnuvası, hazine avı gibi oyunlarla bir yandan öğrenirken bir yandan da eğlenceli zaman geçirilir.


Kimler katılmalı?
* Linux kullanıcıları
* Linux kullanıcı adayları
* Linux ve Özgür yazılım meraklıları
* Üniversite öğrencileri
* Bilişim sektörü çalışanları


Ben neden katılayım?
* Linux’a ve özgür yazılıma ilgi duyuyorsanız…
* Bilişim sektörünün uzmanlarıyla tanışıp, soru sormak istiyorsanız…
* Bilgi teknolojilerindeki son gelişmelerden haberdar olmak istiyorsanız…
* Konunun uzmanları yardımlarıyla bilgisayarınıza Linux kurmak isterseniz…


Ne zaman? Nerede?
* 17 - 18 Nisan 2009'da, İstanbul Bilgi Üniversitesi Dolapdere Kampüsü’nde.


Kaç para?
* Ücretsiz!
* Kayıt gerekmiyor.


Oraya nasıl giderim?
* Açık Adres: Kurtuluş Deresi Cad. No:47, Dolapdere - İstanbul 
* Etkinlik süresince Taksim Atatürk Kültür Merkezi önünden İstanbul Bilgi Üniversitesi saat başı servisleri bulunmakta.